---
title:  "Mestari Jeesus II"
date:  2020-11-28T01:18:25+02:00
master: Jeesus
draft:  false

ei_pvm:  true
naytakk:  true
naytavuosi:  true
naytapvm:  false

author: share.fi

summary: "Lyhyt biografia yhdestä Henkisen Hierarkian Mestarista, Mestari Jeesuksesta."

aliases:
 - /jeesus-ii/

 
menu:
 main:
  parent:  "mestari"
---
Mestari Jeesus, joka on eri kristillisin kirkkoihin virtaavan energian polttopiste, elää tällä hetkellä syyrialaisessa kehossa ja asuu tietyssä osassa pyhää maata. Hän matkustelee paljon ja viettää suuren osan ajastaan Euroopan eri osissa. Hän työskentelee enemmän joukkojen kuin yksilöiden kanssa, vaikka hän onkin kerännyt ympärilleen melko suuren ryhmän oppilaita. Hän kuuluu kuudenteen säteeseen, omistautumisen tai abstraktin idealismin säteeseen, ja hänen oppilaissaan havaitaan usein sitä fanaattisuutta ja omistautumista, joka varhaiskristillisinä aikoina ilmeni marttyyreissä. Hän itse on varsin sotilaallinen hahmo, kurinpitäjä ja rautaisen hallinnon ja tahdon ihminen. Hän on pitkä ja hoikka ja hänellä on melko pitkät kapeat kasvot, mustat hiukset, vaalea iho ja läpitunkevat siniset silmät.
Hänen työnsä tänä aikana on erittäin vastuullista, sillä hänen tehtäväkseen on annettu ohjata länsimaalaisten ajattelu nykyisestä levottomuuden tilasta tiedon ja varmuuden rauhallisille vesille ja valmistaa Euroopassa ja Amerikassa tietä Maailmanopettajan saapumiselle.

Hän on hyvin tunnettu Raamatun kertomuksista, joissa hän ensin esiintyy Joosuana, Nuunin poikana, ilmestyy uudelleen Esran aikana Jeesuana ja ottaa kolmannen vihkimyksen Joosuana, kuten Sakariaan kirjassa kerrotaan. Evankeliumeissa hänet tunnetaan kahdesta suuresta uhrauksestaan, siitä, jossa hän antoi kehonsa Kristuksen käyttöön, ja suuresta kieltäymyksestä, joka luonnehtii neljättä vihkimystä. Hän otti viidennen vihkimyksen Apollonius Tyanalaisena, ja hänestä tuli viisauden mestari.

Siitä lähtien hän on pysynyt ja työskennellyt kristillisessä kirkossa ja vaalinut aidon henkisen elämän itua, joka on löydettävissä kaikkien lahkojen ja ryhmien jäsenten keskuudesta ja neutralisoinut, niin pitkälle kuin se on ollut mahdollista, kirkonmiesten ja teologien virheitä ja erehdyksiä. Hän on etenkin suuri johtaja, kenraali ja viisas toimeenpanija. Kirkon asioissa hän on läheisessä yhteistyössä Kristuksen kanssa. Hän säästää tätä siten paljolta työltä ja toimii hänen välittäjänään, missä se on mahdollista. 

Kukaan ei niin viisaasti tunne lännen ongelmia kuin hän, kukaan ei ole niin läheisessä kosketuksessa niihin ihmisiin, jotka edustavat sitä mikä on parasta kristillisissä opetuksissa, eikä kukaan ei ole niin hyvin tietoinen nykyhetken tarpeista kuin hän. Eräät anglikaanisen ja katolisen kirkon suuret prelaatit ovat hänen viisaita edustajiaan.

*Suora laina. Lähde: Vihkimykset-kirja, Alice Bailey*

<p><a title="Mikä tai kuka on Mestari?" href="/mestari/"><strong>Lue taustoitusartikkeli: Mikä on Mestari?</strong></a></p>
<p><a title="Mestari D.K. (Djwhal Khul)" href="/mestari/mestari-d-k"><strong>Lue artikkeli, kuka on Mestari D.K.?</strong></a></p>