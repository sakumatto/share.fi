---
title: "Mestarin sanoin 7–8/2005: Pimeyden loppu"

menu:
 masterarticle:
  identifier:  "mestarin-sanoin-2005-07"
  parent:  "2005"

master: "Cremen Mestari"

date: 2005-07-01T00:00:00+02:00
prevmonth: "6/2005: Ihmisen perintö"
prevmonthLink: "2005-06"


aliases:
  - /mestarin-sanoin/2005-07/

ei_pvm: false
naytakk: true
naytavuosi: true

naytapvm: false

author: mestari
type: mestarin-sanoin



avainsanat:
 - Mestarin sanoin

aihealueet:
 - Henkinen Hierarkia

lainaus: "Lainaus: Mikään muu aurinkokuntamme planeetta ei ole niin vajonnut kilpailuun ja ole niin piittaamaton yhteistyön eduista. Missään muualla ei tuon heikkopäisyyden tulokset ole nähtävillä: pelkoa, kaikenlaisia sairauksia, rikkautta sekä köyhyyttä vierekkäin, epävarmuutta ja sotaa. Miksi näin on?"
---
<p>Missään ei epäharmonia ja jakolinjat ole niin ilmeisiä kuin Maa-planeetalla. Mikään muu aurinkokuntamme planeetta ei ole niin vajonnut kilpailuun ja ole niin piittaamaton yhteistyön eduista. Missään muualla ei tuon heikkopäisyyden tulokset ole nähtävillä: pelkoa, kaikenlaisia sairauksia, rikkautta sekä köyhyyttä vierekkäin, epävarmuutta ja sotaa. Miksi näin on? Miksi niin rikkaan kukoistavan maailman asukkaat riitelevät sen omistajuudesta näin? Jossain määrin vastaus piileekin juuri Maan resurssien rikkaudessa. Maa on kaikista planeetoista kaikkein tiivein materiassa ja aikakausien ajan ihmiset ovat olleet sen materiaalisen rikkauden pauloissa, ja ovat taistelleet sekä kilpailleet sen hallinnasta. Tämä on saattanut ihmiskunnan (ja sen mukana eläinkunnan) tuhon partaalle. Ydinpommin myötä ihminen on saattanut itse olemassaolonsa vaaraan. Tämä seikka, ennen muuta, on aikaansaanut Maitreyan päätöksen paluustaan ryhmänsä kanssa jokapäiväiseen elämään, ainakin tuhat vuotta etuajassa suunnitellusta ajankohdasta. Hänen suunnitelmansa on suostutella ihmiset takaisin reunalta ja osoittaa kuinka vaarallinen ja tuhoisa on heidän vallanhimonsa, ahneutensa ja kilpailunsa.</p>
<p><strong>Yksinkertaisempi tapa</strong><br>
Hän tulee hahmottelemaan heille yksinkertaisemman tavan: yhteistyön, oikeudenmukaisuuden ja luottamuksen polun. Monet tänään sydämissään irtisanoutuvat planeetan tällä hetkellä läpäisevästä epätasa-arvosta ja materialismista. He kaipaavat oikeutta sekä rauhaa ja marssivat sekä osoittavat mieltään niiden toteutumiseksi. Enenevässä määrin maailman ihmiset alkavat nähdä, että yhdessä heillä on kyky muuttaa maapallon voimahahmojen toimia. Täten Maitreya luottaa ihmisiin ja antaa heidän vaateilleen äänen. Täten Hän osallistuu heidän marsseihinsa ja liittää oman äänensä heidän ääniin.</p>
<p><strong>Omatunto</strong><br>
Yleisen mammonanhimon keskellä on myös tiettyjen maiden poliitikkojen ja vastaavien omatunto herännyt. Köyhimpien maiden velat peruutetaan ja uusi lähestymistapa niin monen riipivään köyhyyteen saa jalansijaa. Kahden vuosikymmenen työn hedelmät alkavat kypsyä. Maitreyan hyvää tekevien energioiden taika alkaa tepsiä ja uusi henki kerää voimiaan. Näin lukemattomien aikojen asenteet ja tavat alkavat murentua pysäyttämättömän energia-aallon edessä, aallon, jota Maitreya ja hänen ryhmänsä ohjaa. Ihmisten ei pidä pelätä, nöyrät, todellakin, ja köyhät, voimattomat ja raatajat tulevat perimään Maan. Ihmiset tulevat oppimaan yhteistyön sekä palvelemisen kauneuden ja yksitellen vallan linnakkeet tulevat hajoamaan. Vallan ja rikkauden imperiumit tulevat häviämään, kun ykseyden ja jakamisen tarve saa otteen ihmisten mielistä. Näin tulee olemaan ja näin tulee ihminen taas löytämään järkensä sekä aloittamaan nousun taas kerran.<br>
</p>