---
title: "Mestarin sanoin _11/2022: Tulevaisuuden valmistelu"

menu:
 uudet:
 masterarticle:
  identifier:  "mestarin-sanoin-2022-11"
  parent:  "2022"

master: "Cremen Mestari"

date: 2022-11-01T00:00:00+02:00
prevmonth: "10/2022: Jumalan edusmies"
prevmonthLink: "2022-10"


aliases:
  - /mestarin-sanoin/2022-11/

ei_pvm: false
naytakk: true
naytavuosi: true

naytapvm: false

author: mestari
type: mestarin-sanoin



avainsanat:
 - Mestarin sanoin

aihealueet:
 - Henkinen Hierarkia

summary: "Lainaus: Vesimiehen jakso tulee kestämään arviolta 2.350 vuotta ja se tulee tuomaan muassaan paljon etuja ihmiskunnalle sen voimien kasvaessa vuosisatojen saatteessa. Kuitenkin, tällä hetkellä, Kalojen vanhat tavat, jotka ovat jo aikansa eläneitä, mutteivät vielä aikakirjoihin siirtyneitä, ovat vielä vallalla ja määräävät ihmisten enemmistön ajatukset ja teot. Koska näin on, miljoonat ihmiset ovat nyt vallassa olevien sekä voimakkaiden valtioiden johtajien tekojen pauloissa. Täten, tämä on aika mullistusten, stressin ja koettelemuksen."
---
Aikakauden lähetessä loppuaan ja uuden kosmisen syklin alkaessa kaikki alkaa hajota. Vanhat ja koetut elämisen tavat eivät enää toimi tai vastaa kehittyvän ihmiskunnan tarpeita. Varma väistyy epävarman tieltä, kun tunnettu malli on menettänyt voimansa vakuuttaa ja ihmiset ovat hämillään, eksyksissään ja peloissaan. Näin on tänä päivänä: olemme eksyneet tässä Kalojen vanhan ajan sekä Vesimiehen uuden opin muutosjaksossa.
Vesimiehen jakso tulee kestämään arviolta 2.350 vuotta ja se tulee tuomaan muassaan paljon etuja ihmiskunnalle sen voimien kasvaessa vuosisatojen saatteessa. Kuitenkin, tällä hetkellä, Kalojen vanhat tavat, jotka ovat jo aikansa eläneitä, mutteivät vielä aikakirjoihin siirtyneitä, ovat vielä vallalla ja määräävät ihmisten enemmistön ajatukset ja teot. Koska näin on, miljoonat ihmiset ovat nyt vallassa olevien sekä voimakkaiden valtioiden johtajien tekojen pauloissa. Täten, tämä on aika mullistusten, stressin ja koettelemuksen.

### Muutos
Voitte olla vakuuttuneita, ettei tämä vaikeuksien aika jatku enää kauaa. Jo nyt muutokset ovat ilmeisiä meille, teidän Vanhemmille Veljillenne. Me näemme nykyisistä oloista poikkeavan, hyvin erilaisten olosuhteiden hahmon hyvin selvänä. Näemme maailman rauhassa, maailman missä oikeudenmukaisuus on vallalla ja missä vapaus kruunaa ihmisten elämät kaikkialla. Me tiedämme, että nykyiset vaikeudet ovat ohimeneviä ja päättyviä ja että Uuden Aamunnousun kajon aika ei enää ole kaukana alkamaan valaista ihmisten elämät ja haastamaan heidät toimeen. Me tiedämme myös, että ihmiset sydämessään kaipaavat muutosta ja ovat valmiita sille ja että he tulevat innolla sekä tahdolla kohtaamaan haasteensa – he odottavat enää innoitusta ja ohjausta.
Tuon innoituksen ja ohjauksen Maitreya on halukas myöntämään, täysimittaisena ja enemmänkin, Hänen odottaessa säädettyä hetkeä, joka karmisen Lain puitteissa sallii Hänen edetä.

### Haaste
Tuolloin Suuri Herra tulee avoimesti astumaan ihmisten pariin. Hän tulee tuolloin haastamaan varakkaiden ja voimakkaiden ihmisten oletukset. Maitreya tulee puhumaan niiden miljoonien puolesta, joilla ei nyt ole äänivaltaa, niiden nälkäisten ja lohduttomien puolesta, jotka elävät päivästä päivään kärsimyksessä ja niiden puolesta, jotka riutuvat maailman vankiloissa uskallettuaan haastaa ”parempiensa” määräykset. Hän tulee puhumaan kaikkien oikeudenmukaisuutta ja vapautta rakastavien ihmisten puolesta ja Hän tulee korottamaan äänensä heidän asiassaan. Hän tulee tasoittamaan sodan voimalla hallitsevien koston, Hän tulee ikiajoiksi sulkemaan oven, jonka kautta sota astuu häpäisemään ihmisten elämän. Tämän kaiken, ihmisten toimeenpanemana, Hän tulee saavuttamaan ja siten palauttamaan tervejärkisyyden ja rauhan Maan päälle.
Rauhallisin ja tarkoituksenmukaisin ottein Hän valmistelee kultaista tulevaisuutta, ihmiskunnan perintöä: Hän kokoaa yhteen ”loistavat valot”, nuo miehet ja naiset, jotka tulevat tuon tulevaisuuden luomaan.