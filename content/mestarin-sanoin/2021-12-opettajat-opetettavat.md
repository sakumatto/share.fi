---
title: "Mestarin sanoin _12/2021: Opettajat ja opetettavat"

menu:
 uudet:
 masterarticle:
  identifier:  "mestarin-sanoin-2021-12"
  parent:  "2021"

master: "Cremen Mestari"

date: 2021-12-01T00:00:00+02:00
prevmonth: "11/2021: Uuden ajan alku"
prevmonthLink: "2021-11"


aliases:
  - /mestarin-sanoin/2021-12/

ei_pvm: false
naytakk: true
naytavuosi: true

naytapvm: false

author: mestari
type: mestarin-sanoin



avainsanat:
 - Mestarin sanoin

aihealueet:
 - Henkinen Hierarkia


summary: "Lainaus: Muutoksen ajan luonteenomaisille jännitteille ja vaikutteille, sekä sen stressille ovat kaikki alttiita: kukin reagoi niihin luonteensa mukaisesti. Tähän monimutkaiseen tilanteeseen Mestarit tulevat astumaan. Heidän tulee toimia niin, että ihmisen vapaata tahtoa ei sivuuteta ja silti yrittää auttaa kaikin lain sallimin keinoin."
---

Usein on ihminen pitkän historiansa aikana eksynyt ennalta määrätyltä polultaan, mutta koskaan, ennen tätä aikaa, ei hän ole astunut näin pitkälle harhaan. Koskaan aiemmin ei hän ole ollut näin kovin avun tarpeessa, eikä koskaan aiemmin apu ole ollut näin helposti tarjolla. Aikakausien ajan, laki on rajannut avun, jota on voitu antaa, sillä ihmisen vapaa tahto on pyhä, eikä sitä vastaan voi rikkoa. Tänään, ensi kertaa moniin vuosisatoihin apu on vapaammin saatavilla. Nyt, tämän ihmisen suurimman hädän ja tarpeen hetkellä, hänen Vanhempien Veljiensä runsaat avustavat kädet voivat tarjota sen helpotuksen, jota ihminen janoaa.

Ainoa mitä tarvitaan, on pyyntö ihmiseltä itseltään. Muuta ei tarvita, kuin valmius hyväksyä Veljeskunnan neuvot ja viisaus ja muuttaa suunta.

Monet ovat menettäneet toivonsa tämän kriisin aikana ja odottavat pelokkaana kaiken loppua. He eivät tiedä mitään siitä toivosta, joka täyttää heidän tulevaisuutensa, vaan kuihtuvat muutosten keskellä. Monet muut ovat tuskastuneet nykyhetkeen ja etsivät muutosta hinnalla millä hyvällä. He tuntevat tulevan kutsuvan jollain vielä tuntemattomalla tavalla ja järsivät jo malttamattomana suitsiaan uuden kokemisen odotuksessa. Muutoksen ajan luonteenomaisille jännitteille ja vaikutteille, sekä sen stressille ovat kaikki alttiita: kukin reagoi niihin luonteensa mukaisesti.

Tähän monimutkaiseen tilanteeseen Mestarit tulevat astumaan. Heidän tulee toimia niin, että ihmisen vapaata tahtoa ei sivuuteta ja silti yrittää auttaa kaikin lain sallimin keinoin. Hiuksen hienoin valinnoin Heidän on edettävä ja valittava monissa tilanteissa, kunnes kaikkia tyydyttävä toimintamalli voidaan löytää.

Me, teidän Vanhemmat Veljenne, suosimme demokraattista prosessia, ja osallistumme siihen toimintamallina, joka tuo vapauden ja oikeudenmukaisuuden kaikille. Ja silti tulee olemaan monia hetkiä, jolloin ihmisen etujen mukaista tulee olemaan hyväksyä meidän ikiaikaisesta kokemuksesta ja suhteellisesta etulyöntiasemasta kehityksen kulussa saatava hyöty.

Näin tulemme tekemään työtä yhdessä, Opettajat ja opetettavat, harmoniassa ja luottamuksessa ja täten tulee ihminen oppimaan esi-isiensä menneet tavat ja täten tulee ihminen saattamaan pyrkimyksensä linjaan hänen ennalta määrätyn tarkoituksensa kanssa.

Näin tulee olemaan ja näin tulee ihminen ymmärtämään elämän olennaiset asiat sekä alkaa luopumaan niistä monista tarpeettomista takertumisen kohteistaan, jotka nyt estävät häntä näkemästä selvästi ja jotka tuottavat hänen onnettomuutensa sekä uhkaavat ihmisen olemassaolon.

Pian Maitreya, Mestareiden Mestari, tulee alkamaan avoimen tehtävänsä. Pian ihmiset voivat kuulla Hänen opetuksensa ja voivat itse arvioida niitä. Monet tulevat löytämään niissä olevan ilmeisen Totuuden ja liittymään viivästyksettä Hänen sotureiden joukkoon jakamaan Hänen taakkansa. Olkoot kaikki näiden sanojen lukijat heidän joukossaan.
